# Vaihe 3 – Jatkokehitys

## Parannettava ominaisuus
Pilvipalvelu

Testaus

## Alkuperäinen määrittely

Pilvipalvelu
*1. Vaihe - Määrittely ja suunnittelu*

*Tässä vaiheessa tavoittelemme sovelluksen toteutuksessa arvosanan 5 vaatimuksia. Tavoitteena on rakentaa pilvipohjainen web-sovellus, jossa on selkeä tietoarkkitehtuuri, moderni käyttöliittymä ja toimiva taustajärjestelmä. Mikäli aika tai resurssit eivät riitä täyteen toteutukseen, teknistä ratkaisua voidaan keventää esimerkiksi tiedon tallennuksen ja ympäristön osalta.*

*Sovellus julkaistaan pilvipalveluun. Ensisijaisesti hyödynnämme Microsoft Azurea, joka on ollut käytössä myös kurssin aikana. Azure tarjoaa soveltuvat palvelut sekä frontendin julkaisuun (esimerkiksi Azure Static Web Apps) että backendin ajamiseen (esimerkiksi Azure App Service tai Azure Functions).*

### Manuaalinen testaus

Sovellusta on testattu jatkuvasti manuaalisesti kehitystyön aikana. Ajanpuutteen vuoksi muuta testausta ei ehditty tehdä. 
Manuaalisessa testauksessa on tarkistettu:

- Sovelluksen käyttöliittymän toimivuus (navigointi, sivujen latautuminen, lomakkeiden täyttö).
- Tulojen, menojen ja säästöjen lisääminen ja poistaminen.
- Käyttäjän profiilitietojen haku ja näyttäminen.
- Virhetilanteiden, kuten puuttuvien kenttien tai epäonnistuneiden kirjautumisten käsittely.

Manuaalisen testauksen avulla varmistettiin, että sovelluksen tärkeimmät toiminnot toimivat oikein käyttäjän näkökulmasta. 


## Toteutus
2. vaiheessa meiltä loppui aika kesken ja sovellusta ei ehditty viemään pilvipalveluun vaan se jäi paikalliselle koneelle. 
Aluksi sovellus oli käytettävissä vain paikallisesti omalla koneella, niin että sekä frontend että backend ajettiin koneella Node.js-palvelimella.
Kurssitehtävän jatkokehityksessä ahkeroitiin yhdessä, ja lopulta sovellus saatiin vietyä onnistuneesti pilvipalveluun (Azureen).

### Mitä teknisiä muutoksia tarvittiin?

- Backendin koodi muokattiin niin, että se toimi Azure App Servicessä (mm. portin käsittely `process.env.PORT` ja CORS-asetukset).
- Frontendin `.env`-tiedosto päivitettiin käyttämään pilvessä olevaa backendin osoitetta.
- Vite-projektin asetuksia (`vite.config.js`) muokattiin, jotta kehitysvaiheen proxy-asetukset eivät häirinneet tuotantoversiossa.
- GitHub-toiminnallisuus otettiin käyttöön: sovelluksen lähdekoodi yhdistettiin GitHubiin ja otettiin käyttöön automaattinen deploy Azuren ja GitHub Actionin avulla.
- Azure Static Web Apps julkaisi frontendin ja Azure App Service backendin.

### Käytetyt teknologiat, menetelmät ja rakenteet

- Microsoft Azure (Azure Static Web Apps (frontend) ja Azure Web App(backend).
- GitHub Actions automaattiseen deploy-prosessiin.
- Node.js ja Express.js backendissä.
- React ja Vite frontendissä.
- PostgreSQL tietokantana (Azure Database for PostgreSQL Flexible Server).
- Vitest ja Testing Library yksikkötestaukseen.
- Manuaalinen testaus sovelluksen käytettävyyden varmistamiseen.

### Kohtatut haasteet ja niiden ratkaisut

Pilvipalveluun siirron aikana kohtasimme useita teknisiä haasteita, jotka ratkottiin vaihe vaiheelta. Aluksi frontendin ja backendin välinen yhteys ei toiminut, koska frontendin .env-tiedostossa oli yhä localhost-osoite ja backendin CORS-asetukset eivät sallineet oikeaa domainia. Korjasimme tämän päivittämällä oikean Azure-backendin osoitteen ja muokkaamalla backendin CORS-asetuksia sallimaan yhteydet frontendin osoitteesta.
 
Backendin tietokantayhteyksissä ilmeni ongelmia Azure PostgreSQL:n käyttäjätunnusmuodon vuoksi. .env-tiedostossa DB_USER-muuttujassa piti käyttää Azurelle sopivaa muotoa (adminuser@budget-bunnies-db) pelkän käyttäjänimen sijaan. Lisäksi varmistimme, että yhteyskäytössä oli pakollinen SSL-asetus (PGSSLMODE=require).
 
Backendin käynnistäminen Azure Web Appissa vaati manuaalisen käynnistyskomennon (npm run start) lisäämisen, jotta palvelu käynnistyi oikein. Lisäksi Application Settings -osioon piti määritellä kaikki backendin tarvitsemat ympäristömuuttujat. Näiden asetusten puuttuessa palvelu ei toiminut odotetusti.
 
GitHub Actions -julkaisuissa ilmeni myös pieniä ongelmia: julkaisut epäonnistuivat välillä, ja julkaisut piti käynnistää uudelleen Azure-portaalista. Tämän lisäksi frontendin ja backendin API-reiteissä oli epäyhtenevyyksiä, jotka aiheuttivat 404-virheitä. Korjasimme reititykset ja varmistimme, että kutsut kohdistuvat oikeisiin backendin osoitteisiin.
 
Manuaalisessa testauksessa havaittiin myös toiminnallisia ongelmia. Tulot yhdistyivät virheellisesti yhdeksi riviksi tulosivulla, mikä johtui frontendin tietojen käsittelystä. Tämä korjattiin muuttamalla tiedonhaku ja listaaminen näyttämään kaikki tulot erikseen. Profiilisivun tiedonhaku epäonnistui alkuvaiheessa, mutta korjasimme sen lisäämällä puuttuvan /me-reitityksen backendin käyttäjäkontrolleriin.
 
Näiden haasteiden ratkomisen myötä saimme sekä frontendin että backendin onnistuneesti toimimaan pilvipalvelussa ja sovelluksen kaikki keskeiset ominaisuudet käyttöön.

### Lopputulos

Sovellus toimii nyt pilvessä ja on käytettävissä verkon yli.  
Sovelluksen toimivuus on varmennettu sekä manuaalisella testauksella että automaattisilla testeillä.


### Automaattiset testit

### Backend-testaus

Sovelluksen backendille toteutettiin yksinkertainen terveystarkistustesti (_health check_), jossa varmistettiin, että palvelin vastaa odotetusti.

Testaus tehtiin Vitest-testikirjastolla.

**Testin kulku:**

- Lähetettiin HTTP-pyyntö `/health`-reitille.
- Tarkistettiin, että vastaus sisälsi `status: OK`.

Testin suoritus varmisti, että backend-palvelin on käynnissä ja vastaa oikein.

### Frontend-yksikkötestaus

Frontendille tehtiin yksikkötesti komponentille **IncomeList**, jossa:

- Renderöitiin komponentti testidatoilla (esimerkiksi tulo "Palkka" ja "Sivutyö").
- Tarkistettiin, että molempien tulojen nimet ja summat näkyvät käyttöliittymässä oikein.

Testaus toteutettiin **Vitest**- ja **React Testing Library** -kirjastoilla.

Testi varmisti, että **IncomeList**-komponentti näyttää annetut tulot oikein käyttäjälle.


