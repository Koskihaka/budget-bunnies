# Vaihe 3 – Jatkokehitys

## Parannettava ominaisuus
Pilvipalvelu
Testaus

## Alkuperäinen määrittely
*1. Vaihe - Määrittely ja suunnittelu*

*Tässä vaiheessa tavoittelemme sovelluksen toteutuksessa arvosanan 5 vaatimuksia. Tavoitteena on rakentaa pilvipohjainen web-sovellus, jossa on selkeä tietoarkkitehtuuri, moderni käyttöliittymä ja toimiva taustajärjestelmä. Mikäli aika tai resurssit eivät riitä täyteen toteutukseen, teknistä ratkaisua voidaan keventää esimerkiksi tiedon tallennuksen ja ympäristön osalta.*

*Sovellus julkaistaan pilvipalveluun. Ensisijaisesti hyödynnämme Microsoft Azurea, joka on ollut käytössä myös kurssin aikana. Azure tarjoaa soveltuvat palvelut sekä frontendin julkaisuun (esimerkiksi Azure Static Web Apps) että backendin ajamiseen (esimerkiksi Azure App Service tai Azure Functions).*

### Manuaalinen testaus

Sovellusta on testattu jatkuvasti manuaalisesti kehitystyön aikana. Ajanpuutteen vuoksi muuta testausta ei ehditty tehdä. 
Manuaalisessa testauksessa on tarkistettu:

- Sovelluksen käyttöliittymän toimivuus (navigointi, sivujen latautuminen, lomakkeiden täyttö).
- Tulojen, menojen ja säästöjen lisääminen ja poistaminen.
- Käyttäjän profiilitietojen haku ja näyttäminen.
- Virhetilanteiden, kuten puuttuvien kenttien tai epäonnistuneiden kirjautumisten käsittely.

Manuaalisen testauksen avulla varmistettiin, että sovelluksen tärkeimmät toiminnot toimivat oikein käyttäjän näkökulmasta. 


## Toteutus
2. vaiheessa meiltä loppui aika kesken ja sovellusta ei ehditty viemään pilvipalveluun vaan se jäi paikalliselle koneelle. 
Aluksi sovellus oli käytettävissä vain paikallisesti omalla koneella, niin että sekä frontend että backend ajettiin koneella Node.js-palvelimella.
Kurssitehtävän jatkokehityksessä ahkeroitiin yhdessä, ja lopulta sovellus saatiin vietyä onnistuneesti pilvipalveluun (Azureen).

## Mitä teknisiä muutoksia tarvittiin?

- Backendin koodi muokattiin niin, että se toimi Azure App Servicessä (mm. portin käsittely `process.env.PORT` ja CORS-asetukset).
- Frontendin `.env`-tiedosto päivitettiin käyttämään pilvessä olevaa backendin osoitetta.
- Vite-projektin asetuksia (`vite.config.js`) muokattiin, jotta kehitysvaiheen proxy-asetukset eivät häirinneet tuotantoversiossa.
- GitHub-toiminnallisuus otettiin käyttöön: sovelluksen lähdekoodi yhdistettiin GitHubiin ja otettiin käyttöön automaattinen deploy Azuren ja GitHub Actionin avulla.
- Azure Static Web Apps julkaisi frontendin ja Azure App Service backendin.

## Käytetyt teknologiat, menetelmät ja rakenteet

- Microsoft Azure (Azure Static Web Apps (frontend) ja Azure Web App(backend).
- GitHub Actions automaattiseen deploy-prosessiin.
- Node.js ja Express.js backendissä.
- React ja Vite frontendissä.
- PostgreSQL tietokantana (Azure Database for PostgreSQL Flexible Server).
- Vitest ja Testing Library yksikkötestaukseen.
- Manuaalinen testaus sovelluksen käytettävyyden varmistamiseen.

## Kohtatut haasteet ja niiden ratkaisut

- **CORS-ongelmat:**  
  Aluksi frontend ja backend eivät saaneet puhua keskenään pilvessä. Tämä ratkaistiin lisäämällä oikeat CORS-asetukset backendin `index.js`-tiedostoon.

- **Ympäristömuuttujat:**  
  `.env`-tiedostojen päivittäminen ja Azure App Servicen ympäristömuuttujien määrittely oli välttämätöntä, jotta sovellus tiesi mistä löytää backendin ja tietokannan.

- **Tietokantayhteys:**  
  Azure PostgreSQL -tietokannan konfigurointi ja siihen kirjautuminen aiheuttivat alkuun ongelmia. Ratkaisuna varmistettiin oikeat yhteystiedot ja SSL-yhteyden pakottaminen.

- **GitHub Actionin konfigurointi:**  
  Deployment-pipeline piti säätää kuntoon, jotta oikea build päätyi Azureen automaattisesti.

- **Tokenien ja autentikaation ongelmat:**  
  Kehityksessä törmättiin siihen, että frontendin ja backendin välillä oli väärin muotoiltuja `Authorization`-header-kenttiä. Tämä ratkaistiin korjaamalla tokenien käsittely ja `axios`-kutsujen header-asetukset.

- **Yksikkötestauksen virheet:**  
  Yksi backend-testi ja yksi frontend-komponenttitesti jouduttiin korjaamaan ja säätämään ympäristö (esim. `jsdomin` asentaminen ja `import { describe, it, expect } from 'vitest'`).

## Lopputulos

Sovellus toimii nyt pilvessä ja on käytettävissä verkon yli.  
Sovelluksen toimivuus on varmennettu sekä manuaalisella testauksella että automaattisilla testeillä.


## Automaattiset testit

### Backend-testaus

Sovelluksen backendille toteutettiin yksinkertainen terveystarkistustesti (_health check_), jossa varmistettiin, että palvelin vastaa odotetusti.

Testaus tehtiin Vitest-testikirjastolla.

**Testin kulku:**

- Lähetettiin HTTP-pyyntö `/health`-reitille.
- Tarkistettiin, että vastaus sisälsi `status: OK`.

Testin suoritus varmisti, että backend-palvelin on käynnissä ja vastaa oikein.

### Frontend-yksikkötestaus

Frontendille tehtiin yksikkötesti komponentille **IncomeList**, jossa:

- Renderöitiin komponentti testidatoilla (esimerkiksi tulo "Palkka" ja "Sivutyö").
- Tarkistettiin, että molempien tulojen nimet ja summat näkyvät käyttöliittymässä oikein.

Testaus toteutettiin **Vitest**- ja **React Testing Library** -kirjastoilla.

Testi varmisti, että **IncomeList**-komponentti näyttää annetut tulot oikein käyttäjälle.


